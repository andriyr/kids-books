# kids-books
Особистий і ультрасуб’єктивний перелік дитячих книжок, які варті уваги і які несоромно рекомендувати.

# Перші книжки для самостійного читання
В порядку їх прочитання Марком.

## [Мануель і Діді] (http://starylev.com.ua/manuel-i-didi)

> Життя двох мишенят Мануеля і Діді сповнене пригод. У них друзі проявляють свою допитливість, дотепність, винахідливість та відвагу. Мануель завжди має багато ідей, а Діді щоразу готовий допомогти йому реалізувати їх. Книжка австрійського письменника Ервіна Мозера з авторськими ілюстраціями привабить маленьких читачів короткими текстами і симпатичними малюнками. Вона допоможе дітям знаходити у житті дивовижне, бачити прекрасне і пізнавати нове. А також – дізнатися про те, що найдорожчий скарб – твій друг.

## [Як змайструвати автомобіль] (http://starylev.com.ua/yak-zmaystruvaty-avtomobil)

> Двоє друзів, пацючок Арні і горобець Зила, надумали змайструвати автомобіль. До них приєднався жабун Крістіан, який вміє роздобувати все необхідне, тож можна весело братися до роботи. Наші герої живуть на околиці, поблизу старих дворів, майстерень і великого звалища. У такому середовищі меткий розум і гострий язик їм аж ніяк не зашкодять. Читаючи цю історію, сповнену пригод і труднощів, ви зрозумієте, як влаштований автомобіль і як він функціонує. Ви зможете дізнатися, як працюють двигун, зчеплення, гальма, а також – чимало цікавого.

## [Як змайструвати літак] (http://starylev.com.ua/yak-zmaystruvaty-litak)

> Герої нової книжки Мартіна Содомки «Як змайструвати літак» – друзі-нерозлийвода горобець Зила і пацюк Арні вирішили змайструвати літак, аби полетіти в мандри. Це завдання не з простих, як зрештою, і сконструювати автомобіль. Але ж і це їм торік вдалося!
Читачі книжки не лише довідаються, з яких деталей літак складається і як ним керувати, що таке підйомна сила і що потрібно для доброго польоту, але й пізнають цінність справжньої дружби.
